...37-

Mire aulaea coloritus: aurea licia lambunt
Spumantes, agilis quas remus percutit, undas

Sic naviS, Bucentauri de nomine dicta,

Quippe videbatur claro comitata triumpho.

Nunc o quam mutata jaces! tibi nuda carina
Restat, et indigne converso more gravaris
Tormentis belli, fueras quae nuncia pacis

nt malesuada fames auri tibi tegmina scalpsit.

Hic erat et ritus: vicinam accedere ad undam,
Quae portus ingressa lacum considit in amplum
Tranquillus sinuS, et statio bene fida carinis

lnque mare, in sponsum veluti, jactare nitentem
Annulum, et induperatoris memorare repressam,
Qua trux Pontificem profugum exturbaverat, iram.
Sic quoque et imperium renovato pignore firmat.
Brachia erant nautae remis nervosa daturi,
Dandaque navis aquis: quando laxare rudentes
Nautarum circum remoratur cura volutos,

’ Impatiens alter casum maledicit amarum,

Funibus implicitos nitens dissolvere nodos,

Infremit alter, et ore procaci jurgia jactat,

Atque operi miscet, coelumque Deumque redarguit.
Fert animus tandem ferro rescindere funes.

Libera tunc navis praepes feliciter alis

Remorum cursum stridenti perficit unda.

Quisquis at insolitum secum hunc in mente revolvit
Eventum, et varii sensus praecordia terrent.

Sunt aliqui nautas qui indoctos crimine culpant.
Quint noscens artes, animisque est prompta juventus,
Et temere numquam visa est hoc munere fungi.
Maxima pars, quorum melior sententia, clamat:
Non caret hoc astu, quem obliquo pectore nectunt,
Qui patriam cupiunt animo lacerare nefande,
Francigeno et studio temerantur, et arte proterva.
Ι Scilicet et dubios augent in pectore motus.

Nunc fortuna, vicesque poli, mala et omina rerum.

 

