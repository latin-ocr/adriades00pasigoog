..67-

Anne videre suit, quod non datus ullus aratro
Dignm honos, squallere abductis arva colonis,
ln rigidosque gravem falcem conflarier enses
Excidium in nostrum renovatis cladibus usque?
Heu tandem, Austriaci', nunc nunc interprete lingua,
Fata futura palam vobis quae indigna minetur,
Praemoneat quivis. Temerati sumite poenas
Cyrnaei tandem: deplorandumque venusta,
Viribus emissis, Europa avertite vulnus:
Italiaeque probrum gladiis abolete futurum.
Hie est, quem demens humani sanguinis ardor
ln sera bella trahit, foedique insania furti:
Atque sui nondum satiatos sanguine regis

Ducit in arma viros aliorum pectora aventes.
Nonne subit quoties lusit jam foedera fallax,
Vendidit et quoties variae perjuria linguae?
Scilicet et tempus veniet, cum perfida bella
Auso-iacis renovabit adhuc fatalia: Hymenis
Proculcans leges scelerato crimine, justo
Francisco rapiet, quotquot Germania claudit
Legitimas urbes, majestatemque vetustam
Imperii: quot et in tectis regalibus iras.
lnstigabit hians natos interque, patremque,
Innocuumque statim tentans invadere regnum.
Heu quot regna cadent, quot reges tempora cinctos,
Vndique legitimis pulsis, indigna coronis
Aspicio frendens, ultura et concitus ira!

Et quanta pietate gemens, in carcere flentem,
In quem laesuras dextras non horruit atrox
Mittere Gyrnaeus, vilis ludibria plebis,
Pontificem aspicio, quo non est sanctior ullus,
Praesidium nostrum, et quassae tutamina navis!
Quocumque attonitus vertor, quot in aethere luctus,
Et gemitus late resonant ululatibus altis!

Non tot in autumnis constrictae frigore primo
Arbore desiliunt frondes, ludibria ventis:

