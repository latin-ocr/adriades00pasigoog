..29-

Et multis solare malis. Respublica nulla est

Eheu! temporibus longe diversa vetustis

Sunt tre‘s majestate Viri, quorum ampla potestas
lnquirit laesi vigilans in crimina regni

Centum oculis, centumque ferens ad vincula dextras:
Horret visceribus terrae sine lumine carcer
Squallidus, et stillans putentibus undique guttis
Nullus ibi est aer, nisi crassus ducitur ore.

Hi durum exercent regimen, qui semper iidem: ·
Pallet et ad nomen trepida formidine civis

Vel magis innocuus: tenuis suspicio praebet
Argumenta necis quin sit defensio vinctis,

Dicite vos, funes, undae, cultrique nefandi,

Qut miseri cecidere infelix hostia vobis!

Ο nos felices, rapuit quos Sarpius illis
Carnificum'ex manibus, rapuitque a caede cruoris!
Sed quidnam retulit? furor istorum altera tentat
Supplicia in nosmet: jam carcer squallidus exstat,
Longumve exsilium, aut prorsus privamur—adire
concilia, atque magistratus per tempora vitae.
Exulat e patria, tenet et custodia tristis

Pisanum, quamvis patriae cumulatus honore
Fulserit eximio, cujus mens provida vidit,

Quae Venatum regimen secum modo damna fovebat.
lpse loquebatur facundo pectore uera,

lllosquc adscribi Patrum suadebat in albo,

Quos retinent urbes et quorum illustris origo,
Atque vices studuit vigilans componere tantas.

Fas odisse viros: subito damnatur amicus
Zelotypus recti, strictoque in turre locatur.
Patriciis, crede, omnino est exosa potestas

Quos premit imperio, et saevo terrore gravatos.
Tu modo, tu venias, miseros et solve, precamur:
Prospera res cedet, vario non fluctuet aestu

Mens tibi, fide mihi, sum nunc in utrumque paratus
Seu ulcisci socios, seu certa occurrere poenae.

 

